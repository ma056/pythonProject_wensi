UP 093 käsikirjoitus final: "Kylläs ryypyn otat kun leskeks jäät." 
Jaksoesittelyteksti 
Teroa höykytetään. Minna matkustaa ja Asko villiintyy. Vilma löytää Ension salaiset kirjeet. 75 
Kertaukset Haavistojen portaiden alle on kätketty salaperäinen kirje. UP 050 kohtaus 2 Minna ja Aino päättävät lähteä hiljentymään.  UP 092 kohtaus 29 Sara pitää tunteikkaan puolustuspuheen Terolle.  UP 092 kohtaus 24 Marika kertoo Ruuskaselle että Tero on lapsen isä UP 092 kohtaus 36 
9301.. (0.1) ORIENTAATIO HAAVISTO 
EXT. LOC. HAAVISTO. 0600. AAMU 
Uusi päivä koittaa Haavistoon. 

9302.. (0.9) 
MINNA VALMISTAUTUU HENKISYYTEEN ASKON HARMIKSI 

INT. HAAVISTO - MAKUUHUONE. 0605. AAMU ASKO, MINNA 
Aikainen aamu. Asko havahtuu rapinaan ja nousee äkisti istuvilleen. 
ASKO: Mikä se oli? 
Minna lukee tietokoneelta printtaamaansa esitettä. 
MINNA: 
Anteeks jos mä herätin. 

ASKO: 
Miten sä oot jo ylhäällä? Ai niin tehän lähdette sinne 
retriittiin, jonne rakkaalta aviomieheltä on pääsy kielletty. 

MINNA: 
Mulla loppu uni jo tunti sitten, varmaan jännitystä. 

ASKO: 
Nyt kun ollaan molemmat hereillä voitais tehdä pikku 
matka lemmenretriittiin täällä peiton alla. 

MINNA: 
En mä pysty nyt keskittyyn muuhun kun tähän 
valaistumiseen ja  tajunnan laajentamiseen. 

Minna taputtaa tsemppaavasti Askoa päähän ja jatkaa lukemista. Asko huokaa. 
ASKO: 
Armaallani on retriitti 

tämä on kyllä viimeinen niitti nyt minulle riitti ja sanon vaan että kiitti 
Minna halaa Askoa. 
MINNA: 
Ehkä me kestetään parin päivän ero rakas Runeberg. 

(ALKUTEKSTIT) 

9303.. ( 1.2)
ASKO UHKAA MINNALLE OTTAA MYÖS OMAA AIKAA 

INT. HAAVISTO - TUPA. 0630. AAMU ASKO, MINNA, ENSIO, AINO 
Minna ja Aino kantavat kassejaan ja Ensio odottaa heitä. 
ASKO: 
Tehdäänkös pappa tänään jotain repäisevää kun rouvat 
on hiljentymässä? 

ENSIO: 
Juu mennään diskoon. 

Asko nyökkää innostuneesti ja tanssahtelee hiipien diskotanssiliikkeitä, Ensio myös. 
AINO: 
Uskaltaako noita jättää tänne kaksin? 

ENSIO: 
Ei uskalla. Mä aattelinki muuten jäädä yöks sinne 
kurssikeskukseen.

 AINO:
 Va? 

ASKO: 
Sinäkin Brutukseni! 

ENSIO: 
Pitkä ajomatka. Ja jos jotain henkisyyttä sattus tarttuun 
meikäpoikaankin.

            ASKO:
                                                   Ja mä en saanu tulla sinne. 

Minna suukottaa Askoa. 
Asko yrittää näpäyttää Minnaa. 
MINNA: 
Älä nyt. Hei sitten kulta. 

ASKO: 
Heippa. Mä taidankin käyttää sen sun kylpylälahjakortin 
itse. 

MINNA: 
Sehän on hyvä idea. 

ASKO: 
Ai on vai? 

MINNA: 
Saat säkin vähän omaa aikaa.

 AINO: 
Heidå! Muista herättää kohta lapset! 

Minna, Aino ja Ensio menevät. Asko jää kärvistelemään. 

9304.. (0.5) 
TERO SOITTAA SARALTA SALAA 

EXT. LOC. VOIMALA. 0830. AAMU TERO, SARA, IHMISIÄ kiherystä! Tero haluton! 
Tero ja Sara kävelevät töihin. Sara kiehnää Teron käsikynkässä. Tero on vähän poissaoleva. 
SARA: 
Mä otan tänään illan vapaaks. Voidaan vaikka vuokrata 
joku leffa. Käydään saunassa. Tehdään hyvää ruokaa, 
vaikka tacoja tai tehtäiskö pitsa… Mitä sä haluisit? Tero? 

TERO: 
Mitä… mulle käy mikä vaan. 

SARA: 
Pysähdy! 

TERO: 
Mitä? 

Sara suutelee Teroa. Tero on hieman kiusaantunut. 
TERO: 
Sähän nyt oot... villinä. 
SARA: 
Ne on ne hormonit. Mut onneks sä oot mun hormonihoito. 
Hyvää työpäivää. 

Sara vilkuttaa ja menee. Saran mentyä Tero kaivaa kännykän esiin, naputtelee numeron ja astuu samalla Voimalan ovesta sisään. 

9305.. (0.1) 
PUHELU 1,TERO SOITTAA MARIKALLE 

INT. VOIMALA - AUKIO. 0845. AAMU TERO, IHMISIÄ 

9306.. ( 1.1) 
PUHELU 2, TERO SOITTAA MARIKALLE

EXT. LOC. METSÄ. 0845. AAMU MARIKA, TERO (VO) 
Marika juoksee lenkkiasussa, kun hänen puhelimensa soi. Marika katsoo soittajan, empii hetken, mutta vastaa sitten. 
MARIKA: 
No huomenta. 

TERO: 
Mä haluan nähdä sut. Tänään. 

MARIKA: 
Onkohan se viisasta, mä vähän ajattelin illalla… 

TERO: 
Mun on pakko saada puhua sun kanssas. 

MARIKA:
                               Tää voi mennä liian monimutkaseks… 

TERO: 
Tää on jo monimutkasta. Just sen takia asiat pitää 
selvittää. 

MARIKA: 
Isä tietää. 

TERO: 
Sillä lailla… aivan. No pakkohan sen oli jossain vaiheessa 
tulla ilmi. 

MARIKA: 
Mä sanoin sillekin etten vaadi sulta mitään. Tää on ihan 
mun oma päätös että haluan pitää tän lapsen. 

TERO: 
Marika kiltti mä haluan tavata sut ja jutella ihan rauhassa. 
Vaikka vaan lyhyt hetki. Mä pyydän. 

MARIKA: 
Hyvä on. 

Tero huojentuu. 
TERO: 
Nähdään meidän rannassa. 

MARIKA: 
Iltapäivällä. 

Tero sulkee helpottuneena puhelimen. Marika ei oikein tiedä, mitä asiasta ajatella. 
Script note: Teron ja Marikan suhde alkoi aikanaan kyseisellä rannalla. 

9307.. (0.6) 
RUUSKANEN VINKKAA TEROA PAHAENTEISESTI LUOKSEEN 

INT. SUNER - AULA. 0900. AAMU. TERO, RUUSKANEN, HILKKA 
Tero tulee Sunerille. Hilkka istuu työpisteellään. 
TERO: 
Huomenta Hilkka! Päivieni valo! 

HILKKA: 
Ohhoh. Ollaanpas sitä herttasta tänä aamuna. 

TERO: 
Elämä voi kääntyä joskus kuule ihan hyvään suuntaan. 

Tero huomaa sivusilmällään Ruuskasen. 
TERO: 
Tai sitten huonoon. 

Ruuskanen kurkistaa ovestaan ja vinkkaa Teroa luokseen. 
RUUSKANEN: 
Jätäpä edes Hilkka rauhaan ja tule tänne. 

Ruuskanen menee jo edeltä. Tero aavistaa, mistä on kyse. 
TERO(Hilkalle): Palaveri… 
Hilkka nyökkää. Tero astelee Ruuskasen huoneeseen. 

9308.. ( 1.2)
RUUSKANEN HÖYKYTTÄÄ TEROA 

INT. SUNER - RUUSKANEN. 0910. AAMU. TERO, RUUSKANEN, HILKKA 
Tero saapuu sisään. Ruuskanen on raivoissaan. 
RUUSKANEN: 
Mä haluan selkeän raportin mitä sä oikein huseeraat! 

TERO: 
Siis… 

RUUSKANEN: 
Puhunko mä epäselvästi! Mitä sä huseeraat mies? 

TERO: 
Mä ymmärrän että sä olet hiukan ihmeissäs tästä 
tilanteesta mut… 

Ruuskanen yrittää rauhoittua. 
RUUSKANEN: 
Kaksi naista odottaa sulle lasta. Ainakin kaksi! 

Tero on vaivaantunut. 
TERO: 
Kaksi kaksi. Ei yhtään enempää. 

RUUSKANEN: 
Ja toinen niistä on mun tyttäreni. 

TERO: 
Marikan ja mun suhde… 

Ruuskanen kiihtyy uudelleen. 
RUUSKANEN: 
Miten mä olen tällä iällä ja kokemuksella voinut olla niin 
tyhmä että oon luottanut tollaseen mieheen? Miten mä 
olen voinut olla niin sokea? 

TERO: 
Kyllä se luottamus on... 

RUUSKANEN: 
Pikkukaupungin hamesankari herrajumala. Mä en kestä 
katsoa sua. Häivy! 

TERO: 
Tota noin…

            RUUSKANEN:
                                Häivy! 

Tero on jo menossa ovelle mutta kääntyykin ympäri. 
TERO: 
Mä haluaisin kuitenki esittää oman kantani tähän asiaan 
jos sallit. 

RUUSKANEN: 
En salli! Ulos! 

Tero on päättäväinen. Hän avaa hiukan ovea. 
TERO: 
Joko tässä huoneessa tai sitten julkisesti tuolla  oven 
ulkopuolelta. 

Ruuskanen on hämmästynyt.
            RUUSKANEN:                                Ovi kiinni! 
Tero sulkee oven. 

9309.. ( 1)
ASKO HOUKUTTELEE KUKON KYLPYLÄÄN 

INT. LUKIO - OPETTAJAINHUONE.  0945. AAMU. ASKO, KUKKO 
Asko harppoo sisään. Kukko yrittää tasapainotella yhden jalan varassa kädet levällään. Ei oikein onnistu. Asko katsoo kummissaan. 
KUKKO: 
Tää on tällanen eksperimentti. Haen tasapainoo ja uutta 
perspektiiviä. Kun koipi sojottaa ilmassa tulee elämään 
hupaisaa huteruutta. 

ASKO: 
Onko sulla suunnitelmia illaks? 

KUKKO: 
Ei ulottunu perspektiivi vielä sinne asti. 

ASKO: 
Mitäs tykkäisit jos lähdettäis kylpylään? 


Kukko laskee jalan maahan, on yllättynyt. 
KUKKO:
                                Jaa me? 

ASKO: 
Niin just. Mennään vähän rentoutumaan. 

Kukko lämpenee ajatukselle. 
KUKKO: 
Ei hullumpi… Jaa mutta onko kukko vesilintu? 

ASKO: 
Kalakukko ainakin on. 

KUKKO: 
Lentävä kalakukko lähtee Virtauksen asemalta heti koulun 
jälkeen.

            ASKO:
            Hyvä! 

Asko on tyytyväinen. 


9310.. ( 1.4) TERO PUOLUSTAUTUU RUUSKASELLE 
INT. SUNER - RUUSKANEN. 1000. AAMU. TERO, RUUSKANEN, HILKKA 
Ruuskanen istuu työpöytänsä takana. Tero vastapäätä tuolissa. 
TERO: 
Mulla ja Saralla oli vaan sellasta kevyttä… Mehän oltiin 
molemmat vapaita. Ei se ollu mitään vakavaa. 

RUUSKANEN: 
Ei sen vakavampaa kuin että syntyy lapsi. 

TERO: 

Se oli vahinko. Ei silti ettenkö mä siitä huolehtisi. Mutta 
sitte mä tapasin Marikan. Mä en oo ikinä tavannu sellaista 
naista. 

RUUSKANEN: 
Parempi kun et olisi tavannut nytkään. 

TERO: 
Me ihastuttiin heti. Mä rukoilin Marikaa  jäämään. Mut 
tanssihan on sille kaikki kaikessa niin kun hyvin tiedät  ja 
niin se päätti lähtee Nykkiin. 

RUUSKANEN: 
Ja se siitä. Sinä luovutit. Noin vain. 

TERO: 
Siinä vaiheessa Sara kerto olevansa raskaana. Mitä mun 
olis pitäny tehdä? 

RUUSKANEN: 
Olihan Marikakin raskaana. 

TERO: 
Aivan mut mä en tienny sitä sillon. Sen sijaan Marika kyllä 
tiesi mun tunteeni ja lähti silti. Tai meinas lähteä mutta 
tulikin takasin ja nyt… 

RUUSKANEN: 
Mä en hyväksy missään tilanteessa että kukaan satuttaa 
mun tytärtäni. 

TERO: 
Ei ei, ei ole ollu tarkoituskaan. Ja mun tunteeni Marikaa 
kohtaan on… 

Ruuskanen vaientaa Teron käden huitaisulla. Ruuskanen nojautuu tuoliinsa ja kääntää sen pois Terosta. Ruuskanen hieroo ohimoitaan. 
RUUSKANEN: 
Tunteet ja tunteet. Miten mies voi sotkea tolla tavalla… 
Hirveä päänsärky… 

TERO: 
Jos mä haen särkylääkettä? 

RUUSKANEN: 
Mä en kuule välittäisi nähdä sua enää tänään tässä 
huoneessa. 

Tero tyrmistyy. 
 TERO:
                                                   Entäs markkinointipalaveri… 

RUUSKANEN: 
Katsotaan huomenna. 

Teron ei auta kuin nousta ja lähteä. Ruuskanen keinuu tuolissaan. Hän ottaa pöytäkalenterin ja heittää sen seinään. Hilkka katsoo huolissaan ikkunan takaa, pudistaa päätään. 

9311.. ( 1) 
VILMA JA KRISTA SUUNNITTELEVAT ILTAA 

INT. LUKIO - AULA. 1100. AAMUPÄIVÄ VILMA, KRISTA, EMMI, TOMI, LUKIOLAISIA 
Tomi ja Emmi pusuttelevat julkisesti. Emmi piirtää sormellaan Tomin kasvoille. 
EMMI: 
Sulla on sitte kivat kulmakarvat. Rks. 

Krista mulkoilee Tomia ja Emmiä. Vilma taputtaa Kristaa rauhoittavasti olalle. 
VILMA: Krista rauha. 
Krista tuijottaa Emmiä ja Tomia. Krista matkii Emmiä. 
KRISTA: 
”Sulla on kivat kulmakarvat rks”. Kuuntele nyt mitä läppää. 
Tomista tulee ihan kilipää ton kanssa. 

Vilma tarttuu Kristan hartioihin ja kääntää tämän itseensä päin. 
VILMA: 
Älä nyt viitti. Tehtäskö jotain kivaa tänä iltana? Mennään 
vaik asuntolaan. 

KRISTA: 
No kamoon! Siellähän toi Virtauksen virallinen teinipari syö 
toisiaan. 

VILMA: 
Okei ei sinne sitte. 

KRISTA: 
Mennääks vaan hengaan kaupungille? 

VILMA: 

Ja pyydetään Jani messiin. 
KRISTA: 
Ilman muuta Jani messiin. 

Krista on selvästi piristynyt. Vilma on tyytyväinen. 

9312.. ( 1.7)
ASKO ANTAA VILMALLE LAPSENHOITOTEHTÄVÄN 

INT. LUKIO - LUOKKA. 1110. AAMUPÄIVÄ VILMA, ASKO, KRISTA, JANI 
Vilma purkaa koululaukkuaan luokassa. Asko ilahtuu löytäessään Vilman. 
ASKO: 
Vimpula! Mulla ois sulle mahtava työtarjous. 

VILMA: 
Kuulostaa pahalta. 

ASKO: 
Voisitko olla tämän illan lapsenvahtina Oskulle ja Tuijalle? 

VILMA: 
Miks? 

ASKO: 
Mulla on se kylpyläkortti ja aattelin käyttää sen. 

VILMA: 
Mulla oli kyl suunnitelmia. 

ASKO: 
Saisit isäsi ikuisen kiitollisuuden. 

VILMA: 
En mä oikein  tiedä kun… 

ASKO:
            Vilma kiltti. Mä pyydän kauniisti. Vilma. 

VILMA: 
No okei. 

Asko riemastuu ja halaa Vilmaa 
ASKO: 
Kiitos kullanmuru! 

Asko lähtee. Krista ja Jani tulevat sisään. 
KRISTA: 

Hei mä löysin Janin! 
JANI: 
Moi. 

VILMA: 

Sori hei. Mun täytyy peruu, en mä pääsekään. 
KRISTA: 
Miten niin? 

VILMA: 
Mun pitää olla lapsenvahtina.  Menkää te vaan. 

Krista näkee tilaisuutensa koittaneen ja on innokas. 
KRISTA: 
Niin joo tietty me voidaan mennä kaksistaanki. 
JANI: 
(Vilmalle) Eiks me voida olla teillä kaikki yhdessä? 
VILMA: 
Hyvä idea! Tulkaa vaan. 

KRISTA: 

Ai pentujen kanssa pelaan lautapelejä? Boring. 
VILMA: 
Ei oo pakko pelata. Laitetaan vaikka jotain kivaa syötävää. 

JANI: 

Kuulostaa hyvältä. 
KRISTA: 
Hei lautapelistä tuliki kuulkaa mieleen yks magee idis! 

Vilma ja Jani katsovat kysyvästi. Krista myhäilee. 
9313.. (0.1) ORIENTAATIO VIRTAUS 
EXT. LOC. VIRTAUS. 1300. ILTAPÄIVÄ 
Päivä vanhenee Virtauksessa. 

9314.. (0.9) TERO HALUAA MARIKAN 
EXT. LOC. UIMARANTA 2. 1310. ILTAPÄIVÄ TERO, MARIKA 
Marika odottaa rannalla. 
Tero kävelee hänen taakseen ja kietoo kätensä hänen ympärilleen. 
Marika nojautuu Teroon ja sulkee silmänsä.
            MARIKA:
            Voi kun vois vaan jäädä tähän. 

TERO: 
Mä rakastan sua. 

MARIKA: 
Sä olet Saran kanssa yhdessä. 

TERO: 
Mutta sut mä haluan. 

MARIKA: 
Meillä oli ihanaa yhdessä mutta… 

Tero kääntää Marikan itseään vasten. 
TERO: 
Mutta sä lähdit. Sä et halunnu mua. Sä halusit tanssin.
            Musta tuntu että mä olin ollu sulle vaan… lomaromanssi. 

MARIKA: 
Kyllä sä olit enemmän. 

TERO: 
Olin. 

MARIKA: 
Olet. Nyt vieläkin enemmän. 

Katsovat toisiaan. 

9315.. (0.7)
ASKO JA KUKKO MYÖHÄSTYVÄT JUNASTA 

EXT. LOC. ASEMA. 1320. ILTAPÄIVÄ ASKO, KUKKO 
Asko ja Kukko kiiruhtavat kasseineen asemalaiturille. 
KUKKO: 
Henki loppuu! Ei pysty kovempaa…! Ei pysty… 

ASKO: 
Minkä takia sun piti mennä ostaan vielä toiset 
uimahousut? 

KUKKO: 
Leopardikuvio uumalla tukee mun sisäistä kylpyläminää. 


Asemalaituri on tyhjä. Juna on mennyt. 
ASKO: 
No niin! Me myöhästyttiin. 


Kukko puuskuttaa positiivisena. 
KUKKO: 
Noo. Seuraava juna lähtee tunnin päästä. Istutaan… 

ASKO: 
En mä jaksa täällä odotella. Kävellään vaikka lenkki. 

Asko lähtee asemalta pois.
            KUKKO:
            Tässä on jo ylikunnon vaara. 

Kukko lähtee Askon perään. 


9316.. ( 1)
TERO LUPAA JÄRJESTÄÄ KAIKEN 

EXT. LOC. UIMARANTA 2. 1330. ILTAPÄIVÄ TERO, MARIKA 
Tero ja Marika kävelevät hiljakseen käsikynkkää rantaa pitkin. 
MARIKA: Mä kattelin hotellihuoneen ikkunasta nousevia ja laskevia lentokoneita. Yhtäkkiä se vaan oli ihan selvää etten mä lähde. En pysty lähteen. Mä soitin New Yorkiin ja ilmoitin etten mä halua olla mukana uudessa produktiossa. Onneks en ollu vielä kirjottanut sopimusta. No ei siitä mitään ongelmia tullut, siellähän on pitkä jono halukkaita tanssijoita. Se olis kyllä ollut ihan mielenkiintoinen työ… unelmarooli tämän ikäiselle tanssijalle… 
TERO: 
Etkö sä sitten edes harkinnut että olisit… 

MARIKA: 
Musta tuntui ja tuntuu että tää lapsi on ihme. 

TERO: 
Aivan… 

MARIKA: 
Pidätkö sä mua hulluna? 

TERO: 
En tietenkään. Se kuulosti hienolta. Ihme. 

MARIKA: 
Mutta en mä tiedä mitä tästä seuraa. Tuskin mulla on 
tämän jälkeen paluuta mun ryhmään. Kilpailu on siellä tosi 
kovaa ja vuoden parin päästä mä olen jo senioritanssija. 

TERO: 
No ethän… 

MARIKA: 
Olen. Mä tunnustan faktat. Mutta en mä osaa murehtia 
sitä nyt. Mulla on kummallisen välinpitämätön olo urani 
suhteen. Ensimmäistä kertaa. 

Tero pysäyttää Marikan. Katsoo syvälle silmiin. 
TERO: 
Mä järjestän Marika kaiken. Kaiken. Mä huolehdin 
kaikesta ja järjestän kaiken. 

Tero puristaa Marikan syliinsä. 

9317.. ( 1.9) 
ASKO AVAUTUU KUKOLLE MURHEESTAAN 

INT. VOIMALA - AUKIO. 1345. ILTAPÄIVÄ ASKO, KUKKO, LAURI, OTSO, IHMISIÄ, SARA, MYYJÄ 
Kukko on ostanut suuren hedelmäsalaatti-kermavaahtoannoksen. Päällä valtava kermakuorrutus 
KUKKO: 
Otapa kuoma siitä niin mieli kohenee. 

Kukko antaa Askolle toisen lusikan. 
KUKKO: 
Hedelmäsalaatti on terveellistä. Ja kevyttä. 
ASKO: 
Jos sitä löytyy täältä kerman alta. 

Asko kaivaa Kukon annoksesta hedelmäsalaattia. 
KUKKO: 
Mistä muuten sait  kimmokkeen pongahtaa kylpylään? 

ASKO: 
Ostin lahjakortin Minnalle mutta rouva ei oikein innostunut. 

Kukko ymmärtää asian arkaluontoisuuden eikä utele enempää. 
KUKKO: 
Tämä selvä. 

ASKO: 
Eipä se ole innostunut muistakaan meikäläisen ideoista 
viime aikoina. 

KUKKO: 
Ei tarvi avautua enempää. Arkoja asioita. 

ASKO: 
Sitä haluaa rakkaimmalleen kaikkein parasta. 

KUKKO: 
Paras on hyvä vaihtoehto. 

ASKO: 
Mutta Minna on nyt niin muutoksen vimmoissa että mä en 
taida mahtua niihin kuvioihin. 

KUKKO: 
Kaikki muuttuu. Et voi astua samaan porekylpyyn kahta 
kertaa, niin se on. 

Otso ja Lauri tulevat Sunerilta. 
OTSO: 
Mitäs nää koulun koijarit täällä lintsaa heti kun silmä 
välttää! 

LAURI: 
Nyt ois ainutlaatunen tilaisuus laittaa rähisten Sunerin 
poikien kanssa. 

KUKKO: 

Jaa että mitä lajia? 
OTSO: 
Peli on julmaa mutta armotonta. Korttipeli-iltamat tiedossa 
jos herroja kiinnostaa. 

ASKO: 
Kiitos vaan mutta me ollaan kohta junalle menossa. 

Kukko vilkaisee kelloa. 
KUKKO: 
Jukupliut! Taas tuli kiire! 

Asko ja Kukko säntäävät matkaan. Otso ja Lauri katsovat kassiensa kanssa pyyhältävien Kukon ja Askon perään.
 LAURI:
                                                     Katos tommonen vetovoima sulla Otso on. 


9318.. ( 1.5) TERO EROAA SARASTA 
INT. KAHVILA - VOIMALA - AUKIO. 1400. ILTAPÄIVÄ TERO, SARA, MYYJÄ, IHMISIÄ, LAURI, OTSO 
Otso ja Lauri lätkivät korttia pöydässä. Sara juo mehua ja katselee peliä. 
Tero tulee. Sara ilahtuu. 
SARA: 
Moi kulta! Kato, terveellistä porkkanamehua. 

Sara näyttää mehulasiaan. Tero on vakava. 
TERO: 
Mentäskö vähän tonne sivummalle. 

Sara seuraa Teroa ja on levoton.
            SARA:
                                Mitä nyt? 

TERO: 
Meidän pitää puhua vakavasti. 

SARA: 
Mistä? 

TERO: 
Elämästä… ja meistä. Ja tästä lapsiasiasta… 

Sara säikähtää  jääneensä valheesta kiinni. 
SARA: 
Varmaan tein sen testin! 

TERO: 
Mitä…?  Aivan… Meidän tilanne on nyt vaan vähän 
muuttunut. 

Sara hermostuu. 
SARA:
 Marika…! 

TERO: 
Hssss…! 

SARA: 
Se on saanu sun pääs sekasin. Mitä se on valehdellu? 
Jos se väittää että mä painostin sitä aborttiin niin se on 
kyllä iso vale… 

TERO: 
Eei… mitä? Eihän se nyt tietenkään sellasta… 

SARA: 
Ai jaa. No hyvä. Se olis ollu törkee valhe. 

TERO: 
Kuule… Mun asiani… Meillä ei oo yhteistä tulevaisuutta. 

SARA: 
Kenellä meillä? 

TERO: 
Sulla ja mulla. 

Sara kauhistuu. 
SARA: 
Sä lupasit! 

TERO: 
Mä huolehdin lapsesta ja mä tuen sua. En mä jätä sua 
yksin lapsen kanssa... 

SARA: 
Justhan sä sanoit että jätät! 

TERO: 
Älä huuda! Niin no tavallaan yksin mut en sillee yksin. 

SARA: 
Sillee tai tällee yksin kuitenki! 

TERO: 
Hssss! 

SARA: 
Kyllä mä tiedän mistä tässä on kysymys. Sunerin 
toimitusjohtajan tytär on parempi diili kun kahvilanmyyjä! 

TERO: 
Mun pitää mennä nyt. 

Tero lähtee. 
SARA: 
Ei! Älä mee! Tällee ei voi tehdä! Sä lupasit! 

Ihmiset kääntyvät katsomaan. Teroa kiusaannuttaa ja hän kiirehtii askeleitaan. 

9319.. (0.3)
ASKO JA KUKKO MYÖHÄSTYVÄT TAAS JUNASTA 

EXT. LOC. ASEMA. 1410. ILTAPÄIVÄ ASKO, KUKKO 
Asko ja Kukko tuijottavat tylsinä asemalla kasseineen. 
ASKO: 
Kuinka monta junaa mies voi missata elämänsä aikana? 

KUKKO: 
Meitä on moneen veturiin sanotaan. 

ASKO: 
No mitä tällä kertaa tehtäis seuraavaa junaa odotellessa? 

Production note: Kohtaus on tarkoituksellisesti edellistä asema-kohtausta vastaava. 

9320.. (0.4) SARA EI LOHTUA KAIPAA 
EXT. LOC. VOIMALA - OVI. 1420. ILTAPÄIVÄ SARA, ASKO, KUKKO 
Järkyttynyt Sara astuu ulos. Asko ja Kukko tulevat vastaan kasseineen. Asko huomaa Saran mielentilan. 
ASKO: 
Onks kaikki kunnossa? 


Sara säntää eteenpäin heistä välittämättä. Miehet kummastelevat 
ASKO: Oho. 
Kukko on tietäväisenä. 
KUKKO: 
Ei o helppoo olla nainen. Niillä on tollasia tunnemyrskyjä.

            ASKO:
            Ihan kun mä en tietäis. 


Asko ja Kukko menevät taakseen vilkuillen sisälle. 

9321.. ( 1.3)
ASKO JA KUKKO LIITTYVÄT PELISEURAAN 

INT. KAHVILA. 1430. ILTAPÄIVÄ ASKO, KUKKO, OTSO, LAURI, MYYJÄ, IHMISIÄ 
Lauri voittaa läjän tulitikkuja ja tuulettaa. Otsoa nyppii. 
LAURI: 
Parasta on voitto! 

Asko ja Kukko tulevat. 
OTSO: 
Onni täällä vaihtelee. Tulet näkemään vielä Lauri-boy. 

ASKO: 
Saisko liittyä seuraan siihen asti kun juna lähtee? 

LAURI: 
Eiks sen pitäny jo mennä? 

ASKO: 
Piti. 

KUKKO: 
Ja meni. 

OTSO: 
Jep jep. Tilatkaa juomia ja istukaa pöytään. 

Asko ja Kukko menevät tiskille. 
ASKO: 
Kaksi kaakaota kiitos? 

Myyjä alkaa toimittaa tilausta. 
KUKKO: 
Anteeks mutta toisen voi vaihtaa olueksi. 

MYYJÄ: 
Selvä. Kiitos. 

ASKO: 
Kukko eihän sun pitäs… 

KUKKO: 
Sulle se tulee. Kylläs ryypyn otat kun leskeks jäät, vai 
miten sitä sanotaan. 

ASKO: 
Mut jos se on sulle vaikeeta? 

KUKKO: 
Voi kuule Asko hyvä. Mä oon nähny monta kertaa kun 
aikuiset ihmiset juo olutta. 

ASKO: 
No jos mä sitten yhden. 


9322.. (0.7)
MARIKA TAJUAA ISÄN PUHUNEEN TEROLLE 

INT. SUNER - RUUSKANEN. 1500. ILTAPÄIVÄ RUUSKANEN, MARIKA, HILKKA 
Marika koputtaa Ruuskasen oveen ja astuu huoneeseen. Ruuskanen vilkaisee Marikaa. 
MARIKA: 
Moi… 

RUUSKANEN: 
Moi moi, joko sinä olet tavannut Teron? 

MARIKA: 
Itse asiassa just vähän aikaa... 

RUUSKANEN: 
Sanoiko se että mä puhuttelin sitä? Sellanen naissankari 
ei… 

Marika häkeltyy. 
MARIKA: 
Isä! Stop nyt! Sä et tiedä missä mennään. Sitä paitsi me 
ollaan aikuisia ihmisiä! 

RUUSKANEN: 
Sanotko sä aikuiseksi mieheksi sellasta joka tekee kaksi 
naista yhtä aikaa… 

MARIKA: 
Mä en nyt halua kuulla! Mikä oikeus sulla on sekaantua 
tähän? Minä ja Tero hoidetaan asiamme ihan itse! 


Marika kääntyy ja lähtee. Ruuskanen aikoo pidättää Marikaa, mutta puhelin soi. Ruuskanen tarttuu puhelimeen. 
RUUSKANEN: 
Odota älä mene! (Puhelimeen) Ruuskanen. (Marikalle) 
Marika…! 



9323.. (0.9)
RUUSKANEN YMMÄRTÄÄ TERON ARVON FIRMALLE 

INT. SUNER - AULA.1515. ILTAPÄIVÄ RUUSKANEN, MARIKA, ELINA, HILKKA 
Häkeltynyt Marika rientää ulos Ruuskasen huoneesta. Elina tulee Marikaa vastaan. 
ELINA: 
Moi! 

MARIKA: 
Sori. Huono hetki. Pitää mennä. 

Marika kiiruhtaa pois. Elina katsoo kummeksuen Marikan perään. Elina katsoo Ruuskasen huoneeseen. Ruuskanen sulkee puhelimen. Elina koputtaa Ruuskasen oveen ja astuu sisään. Ruuskanen on synkkä. 
ELINA: 
Huonoja uutisia? 

RUUSKANEN: 
Juuri varmistui iso aurinkopaneelitilaus. 

ELINA: 
Sille venevalmistajalle? 

RUUSKANEN: 

Sille. 

ELINA: 
Sehän on mahtavaa! Tero hoiti sen tosi hyvin! 

RUUSKANEN: 
Niin kyllä Tero myydä osaa. Vaikka mummonsa. 

Elinaa kummastuttaa Ruuskasen asenne. 

9324.. ( 1.2)
ASKO NAUTTII VAPAUDESTAAN YSTÄVIEN KANSSA 

INT. KAHVILA. 1530. ILTAPÄIVÄ ASKO, KUKKO, OTSO, LAURI, MYYJÄ, IHMISIÄ 
Miehillä on mukavaa keskenään korttia pelatessa. 
OTSO: 
Mites Asko sun kaltainen koti-ihminen täällä radalla 
kiertelee? 

ASKO: 
Koitti yllättävä vapaus perheen ikeestä.

            KUKKO:
            Täyskäsi! 

Kukko näyttää korttinsa, täyskäsi. 
LAURI: 
Sähän viet Kukko meidät perikatoon. 

Kukko kerää tulitikkupotin itselleen. 
OTSO: 
Siinä on hyvä alkupääoma vaikka pyromaanille. 

KUKKO: 
Nyt kuulkaa kovennetaan panoksia. Yksi tikku on kaksi 
euroa. 

LAURI: 
Sopii mulle. 

Asko vilkaisee kelloaan. 
ASKO: 
Meidän pitäis kyllä siirtyä jo asemalle. 

Kukko on pelin lumoissa. 
KUKKO: 
Yks juna menee ja toinen tulee. Tärkeintä on tämä hetki. 

LAURI: 
Mikä kiire teillä nyt on? Täällä alkaa illalla karaoke. 
Lissukin tulee. 

OTSO: 
Joo Lissu laulaa nuoteista ja Laurin niitten vierestä. 

ASKO: 
Sehän on kiva kun on yhteinen harrastus. 

Asko kätkee vaivoin kateutensa Lissun ja Laurin kumppanuudesta. 

9325.. (0.7)
VILMA JÄTTÄÄ LAPSET PUUHAAMAAN KESKENÄÄN 

INT. HAAVISTO - TUPA. 1545. ILTAPÄIVÄ VILMA, MARIA, OSKU 
Vilma ottaa jääkaapista valmispitsoja. 
OSKU: 
Niin tosi hyvä että Vilma on vahtimassa meitä. 

MARIA: 
Miks? 

OSKU: 
Vilma keksii aina kaikkia hauskoja juttuja. Tuija vaan 
komentelee. 

Vilma heittää pitsat pöydälle. 
VILMA: 
Siinä. Laittakaa mikroon ja syökää. 

OSKU: 
Kuraläppiä? 

MARIA: 
Mihin sä meet? Pitääks meidän syödä kaksistaan? 

VILMA: 
Mulla on vieraita. Kyl te pärjäätte. Saatte ottaa limpparia 
jääkaapista. 

Vilma menee huoneeseensa. Osku ja Maria ihmettelevät pitsoja. 
MARIA: 
Nii miks oli kiva että Vilma on lastenvahtina? 

Osku huokaa. 

9326.. (0.1) ORIENTAATIO VOIMALA 
EXT. LOC. VOIMALA. 1800. ILTA 
Ilta saa Voimalaan. 

9327.. ( 1.1) 
OTSO KUTSUU PALTAMON SEURAAN 

INT. KAHVILA. 1810. ILTA ASKO, KUKKO, OTSO, LAURI, PALTAMO, LISSU, MYYJÄ, IHMISIÄ 
Kukko parkaisee, sillä hän häviää läjän tikkuja. 
KUKKO: 
Nyt meni kyllä viimeisetkin pesämunat! 


Paltamo tulee ja katsoo uteliaana peliä. 
PALTAMO: 
Jaaha. Kuka on voitolla? 

KUKKO: 
En minä ainakaan. Täytyy lähteä kotiorrelle potemaan tätä 
epäonnen tuskaa. 

ASKO: 
Mites meidän kylpylä? 

KUKKO: 
Ens kerralla. Kukko painuu nyt yöpuulle. Tule sä Paltamo 
tähän mun paikalleni. Valmiiks lämmitetty. Hyvät yöt 
kaikille. 


Kukko menee. PALTAMO: Jaa. Pitäskö sitä? 
OTSO: 
Pitää ja täytyy. 


Lissu tulee ja istuu Laurin viereen. 
LISSU: 
Morjesta pöytään! (Laurille) Moi muru. 


Paltamo vilkaisee totista Askoa vieressään. 
PALTAMO: 
Mites kotona jaksetaan? Vieläkö Minna on alamaissa? 

ASKO: 
Anteeks mut ajattelin nyt vähän irrottautua kotikuvioista. 

PALTAMO: 
Se on oikein. Kuka jakaa? 

Otso alkaa jakaa kortteja. 


9328.. ( 1.2) 
TUIJA UHKUU KOSTOA VILMALLE 

INT. HAAVISTO - VILMA. 1820. ILTA VILMA, KRISTA, JANI, TUIJA 
Vilma ja Jani katselevat kiinnostuneina, kun Krista esittelee spiritismilautaa. 
VILMA: 
Mä en oo koskaan pelannu spiritismiä. Miten se muka 
toimii? 

KRISTA: 
Esitetään kysymys hengille. Laitetaan lasi näin laudan 
päälle ja sormet lasin päälle. 

JANI: 
Ja lasi liikkuu kirjainten päällä ja antaa vastauksen. 

VILMA: 
En mä oikein tiedä… 

KRISTA: 
Ei tartte pelätä. 

Tuija tempaa oven auki ja Vilma ja Krista säikähtävät. 
TUIJA: 
Tää ei ollu varmaan ihan sitä lapsenvahtimista mitä isä 
tarkoitti. 

VILMA: 
Mä ajattelin antaa vastuun sulle kun sä oot jo niin fiksu. 

KRISTA: 

Ja melkein meidän ikänen. 

TUIJA: 
Mä tuun sitte pelaan teidän kanssa.

                               VILMA:
            Et! 

KRISTA: 
Nää ei oo mitään lasten juttuja.

 TUIJA:
                                                   No joo nyt mä oon taas laps! 

VILMA: 
Mee nyt Tuittu Oskun ja Marian kanssa tai mä suutun! 

TUIJA: 

Tää muistetaan! Kosto elää! 

Tuija menee tuimana ja paiskaa oven kiinni. 
VILMA: 
Mitä me sitte kysyttäis hengiltä? 

KRISTA: 
Ihan mitä vaan. Vaik rakkaudesta. 

Krista luo katseen Janiin. Jani katsoo puolestaan Vilmaa. 
JANI: 
Se on hyvä kysymys. 

VILMA: 
Mua kiinnostaa moni muukin asia. 


9329.. (0.9) MARIKA MIETTII TEROA 
EXT. LOC. KOSKI. 1830. ILTA MARIKA, ALEKSI, IHMISIÄ 
Hämmentynyt Marika tuijottelee virran juoksuun, kun hyväntuulinen Aleksi yllättää hänet. 
ALEKSI: 
Greetings from Helsinki, the capital of Finland! 

Marika säpsähtää. 
MARIKA: 
Älä säikäyttele! 

ALEKSI: 
Mites sä noin totisena… ? 

MARIKA: 
Näitä omiani… Isän kanssa oli vähän erimielisyyttä. Se sai 
tietää että meillä on Teron kanssa… no vähän yhteistä. 

ALEKSI: 
Mitäs faija? 

MARIKA: 
Se oli mennyt haukkumaan Teron. 

Aleksia huvittaa.
             ALEKSI:
             Ei huono!

             MARIKA. 
Isän mielestä mä olen aina vaan hänen pieni viaton
 tyttönsä. 

ALEKSI: 
Mitäs Tero? 

MARIKA: 
No… Tero Kuuslasta paljastuu ihan uusia piirteitä.

            ALEKSI:
            Ai…? 

Marika hymyilee. Aleksi kummeksuu. 

9330.. ( 1.1)
SARA EPÄILEE TERON MOTIIVEJA 

INT. KUUSLA. 1900. ILTA TERO, SARA 
Tero astuu kotiinsa. Sara istuu sohvalla.  Tero säikähtää. 
TERO: Ai sä…! 
SARA: 
Enkö mä sais olla täällä? 

TERO: 
Älä nyt viitti. Koitetaan ottaa faktat faktoina. Me ollaan 
kuitenki aikusia ihmisiä... 

SARA: 
Tosi aikuista tulla mun työpaikalle ja jättää mut julkisesti. 

TERO: 
Mä en olis halunnu tehdä sitä sillee mutta kun sä ahdistit. 

SARA: 
Ai mä ahdistin? 

TERO: 
Tota… musta meidän olis viisampaa otta ihan fyysistäkin 
etäisyyttä kun tää näköjään menee kumminkin heti 
riitelyks. Ei se oo kivaa sullekaan. 

SARA: 
Siis heitätsä mut ulos? 

TERO: 
No en en mutta ei kai me nyt tällasessa tilanteessa voida 
asua yhdessä. 

SARA: 
Kun sulla on jo seuraava nainen raapimassa ovee. 

TERO: 
Älä viitsi Sara. Luuletko sä että tää on mulle helppoo? 

SARA: 
Kyl mä itse asiassa luulen että tää on sulle  todella helppo 
valinta. Sukunimestähän kaikki on kiinni. 

TERO: 
Mitä…? 

SARA:
                                Mä oon vaan Erkkilä. 

Sara nousee lähteäkseen. 
TERO: 
Niin siis… tosiaan… se avain. 

Sara lyö avaimen pöydälle. Katsoo haastavasti Teroon. 
SARA: 
Me kuulutaan yhteen. Ei tää tähän lopu. 


9331.. ( 1.1) HENGET PELOTTELEVAT NUORIA 
INT. HAAVISTO - VILMA.1910.  ILTA VILMA, KRISTA, JANI 
Vilman, Kristan ja Janin sormet ovat lasin päällä. Lasi liikkuu laudalla kirjaimelta kirjaimelle. Vilma ja Krista katsovat lasia järkyttyneinä. 
VILMA: 
Kirje. Vai sanoks se virhe? 

KRISTA: 
Kyl se oli kirje. 

VILMA: 
Ehkä pitäs hei lopettaa. 

KRISTA: 
Mitä sä sitte kysyit? 

VILMA: 
Elämän salaisuutta. 

JANI: 
Tollanen kevyt tiedustelu. 

Kuuluu kirskuva ääni. 
VILMA: Mikä se oli? 

Vilma, Jani ja Krista kauhistuvat nyt kaikki. Krista tarttuu Janin käteen.  Alkaa kuulua huohotusta. 
KRISTA: 
Se on nyt se henki! 

JANI: 
Eikä oo... 

KRISTA: 
No mee kattomaan mikä se on. 


Jani epäröi hetken mutta menee. Tytöt katsovat toisiaan. 
KRISTA: 
Me ei kyllä jäädä tänne. 

VILMA: 
Ei niin. 


Vilma ja Krista säntäävät Janin perään. 
Production note: Tarkkasilmäisin katsoja voi huomata Janin siirtävän lasia, mutta vain tarkkasilmäisin. 

9332.. ( 1) HAAVISTOILLA ON JOKU 
INT. HAAVISTO - TUPA. 1930. ILTA VILMA, KRISTA, JANI, TUIJA, OSKU, MARIA 
Osku hengähtää mikrofoniin. Tuija ja Maria virnuilevat. Vilma nappaa Oskulta mikrofonin. VILMA: Miks teidän pitää olla noin lapsellisia? 
OSKU: 

Koska me ollaan lapsia. 
JANI: 
Hyvä pointti. 

TUIJA: 

Teitä vaan nolottaa kun me onnistuttiin huijaan tietä. 
KRISTA: 
Mua ei nolota mikään. Niinku ever. Eikä pelota. 

Ulkoeteisestä kuuluu kova kolahdus. 
VILMA: Mikä toi on? TUIJA: 
Tääl on joku!            KRISTA:            Henki! Kaikki vaikenevat. Valot sammuvat. OSKU: Piiloon! 
Kaikki säntäävät paniikissa piiloon. 
Krista sieppaa Jania kädestä ja menee makuuhuoneeseen. 
Vilma piiloutuu komeroon portaiden alle. Vetää oven kiinni perässään. 
Production note: mikrofoni voi olla esim. lasten leikkimikrofoni. 

9333.. ( 1.3)
ENSIO IHMETTELEE MITÄ HAAVISTOILLA TAPAHTUU 

INT. HAAVISTO - TUPA. 1935. ILTA ENSIO, VILMA, KRISTA, JANI, TUIJA, OSKU, MARIA 
Eteisen ovi aukeaa. Iso tumma hahmo (Ensio) tulee sisään. 
Hahmo haparoi ja ähkii tullessaan. Maria hyppää miehen kimppuun. 
MARIA: Antaudu! 
Ensio saa valot päälle. 
ENSIO: 
Mikä mikä sähikäinen sinä olet? 

MARIA: 
Kummitusten kaappaaja. 

ENSIO: 
Jaa-a. Sellanen olis kyllä hyvä olla joka talossa. 

Osku nostaa päänsä sohvan takaa. Pian muutkin kurkkivat sieltä täältä. Paitsi Vilma. 
OSKU: 
Mitä sä pappa hiiviskelit? Me pelästyttiin. 

ENSIO: 
En mä mitään hiipiny. Eteisessäkin kolistelin ihan 
railakkaasti. Sammutin vahingossa valotkin. 

TUIJA: 
Miten sä nyt jo tulit takais retriitistä? 

ENSIO: 
Siellä oli ihan liian hiljasta ja henkistä meikäläiselle. Jos 
mä olisin sinne jääny kuorsata päristään niin siinähän olis 
menny mielenrauhat koko seurakunnalta. 

OSKU: 

Kiva kun tulit. 
Ensio katsoo totisia lapsia ja nuoria ihmeissään. 
ENSIO: 
Mitäs täällä on oikein tapahtunu? 

TUIJA: 
Kuhan leikittiin. 

Jania naurattaa. 
KRISTA: 
Sellasia hilpeitä seuraleikkejä. 

Ensio vilkaisee ympärilleen. 
ENSIO: 
Jaa jaa. Missäs Vilma on? 

Vilma tulee esiin portaiden alta komerosta. Hänellä on selkänsä takana Ainon kirjerasia. 
VILMA: Täällä. 
Rasia selän takana pointataan. 

9334.. ( 1)
ASKO PUOLUSTAA INTOHIMON SÄILYMISTÄ 

INT. KAHVILA. 2000. ILTA ASKO, OTSO, PALTAMO, LAURI, LISSU, RUUSKANEN, MYYJÄ, IHMISIÄ 
Kahvilan taustamusiikkina kuuluu kappale 60-70-luvulta. Lissu hyräilee mukana.  Asko ja Otso yrittävät keskittyä peliin, mutta Paltamo kuuntelee hänelle nuoruudesta tuttua kappaletta. 
PALTAMO: 
Aijai. Tämä kappale soi aina Kymmenen kärjessä 
ohjelmassa radiossa. 

OTSO: 
Paltamon huki. 

Ruuskanen tulee. Nyökkii pelaajille. 
PALTAMO: 
Nopeasti haihtuu hekuma ja nuoruus. Ne huomaa vasta 
kun ne ovat ohi. 

OTSO: 

Lyös nyt korttia ennen kuin haihtuu meidänkin hekuma. 
RUUSKANEN: 
Onneksi hekumat haihtuu samalla kun nuoruus. 

ASKO: 
Kyllä intohimo voi roihuta vaikka ikää karttuukin.

            LISSU:
                                                   Mä uskon kanssa.

 LAURI:
            Ja mä. 

RUUSKANEN: 
Kamalaa jos pitäisi vielä senkin kanssa kamppailla. 
Firman pyöritys nostaa kuumetta ihan tarpeeksi. 

PALTAMO: 
Toisen hurmos haihtuu ja toisen jää kipeästi polttamaan. 

Paltamo katsoo puhuessaan Askoa, ja Asko tulkitsee tämän piikiksi itselleen. 
ASKO: 
Miten niin  haihtuu… ? Ei se sitä tarkoita jos välillä haluaa 
hiljentyä ja etsiä… 

Seurue kiinnostuu  ja Asko tajuaa harmikseen heidän tuijottavan häntä.
              ASKO:              Kenen vuoro? 

9335.. (0.7)
VILMA SALAA LÖYTÄNEENSÄ KIRJEET 

INT. HAAVISTO - TUPA. 2010. ILTA ENSIO, VILMA, KRISTA, JANI, TUIJA, OSKU, MARIA 
Ensio ja kaikki talon asukit ja vieraat syövät valmispitsoja ja töräyttävät ketsuppia päälle. 
ENSIO: 
Kyllä mäkin muistan kun nuorena heitettiin huulta henkien 
kanssa. 

KRISTA: 
Me saatiin aito yhteys tuonpuoleiseen. 

TUIJA: 
Ettepä kun meihin. 

KRISTA: 
Me kysyttiin elämän salaisuutta ja henki vastas.

            ENSIO:
            Jaa jaa, no mitä se vastas? 

VILMA: 
Ei siitä oikein saanu selvää.

            KRISTA.
            Tulihan siihen että kirje…

            VILMA:
            Tai virhe tai jotain sinne päin. 

Krista katsoo kummissaan Vilmaa. Vilma syö muina naisina pitsaa. Kaikki muutkin jatkavat syömistä. 

9336.. (0 1) 
ASKO HERMOSTUU RETRIITTIPUHEISIIN 

INT. KAHVILA. 2030. ILTA ASKO, OTSO, RUUSKANEN, PALTAMO, LAURI, LISSU, MYYJÄ, IHMISIÄ 
ASKO: 
Minna kaipas etäisyyttä arkeen ja työkuvioihin. Se halus 
vähän rauhoittua ja kuunnella itseään. 

LISSU: 
Minna siis todella panee elämänsä uusiks. Arvostan. 

ASKO: 
Ei nyt sentään uusiksi. Kuka löi viimeks? 

LAURI: 
Minä. 

OTSO: 
Onks sellanen retriitti jotain naisten hörhöilyä?

            LISSU:
            Otso! 

ASKO: 
Mamma sinne lähti Minnan kanssa mutta on kai siellä 
miehiäkin.

 LAURI:
                                                   Huijui eikö pelota kun ne kaikki siellä yhdessä hiljentyy? 


Lissu pukkaa Laurin hiljaiseksi. Asko on totinen. Paltamo on omissa mietteissään. 
PALTAMO: 
Kaikkien elämässä tulee aika kun asioita on mietittävä 
uudelleen. Hurmos haihtuu ja hekuma… 


Asko hikeentyy. ASKO: Nyt lopetetaan höpötykset ja pelataan! Ja juotavaa pitää saada. Mulla on harvinainen vapaailta. Tarjoilija! 
Asko heiluttaa tyhjää lasiaan.

                                                  (JAKSON 093 LOPPU) 

